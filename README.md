# MIS 204 Operations Research II
**2023 Spring Syllabus**  

Izmir Bakırcay University  
Management Information Systems Undergraduate Program  

Prof. H. Kemal İlter, Ph.D.  
kemal.ilter@bakircay.edu.tr  
@hkilter

### 1. Ders
Simülasyon (benzetim), bir sistemin davranışlarının belirlenebilmesi için o sistemin laboratuvar ortamında oluşturulması anlamına gelebilmektedir. Amaç, gerçek sistemin davranışlarının ve sistem çıktılarının benzerlerinin oluşturulması ve sistemin tanımlanmasıdır. Bir simülasyon, bir sistemin belirli bir zaman içinde sayısal olarak değişimini veya evrimleşmesini modellemek için kullanılabilmektedir.

Bu derste, simülasyonun işletme süreçlerine ilişkin karar mekanizmasındaki kullanımına odaklanılmaktadır. Dersin konuları, genel olarak simülasyonun teorik ve pratik yönlerini kapsamaktadır. Simülasyonun temelleri, rastsal süreçler, Monte Carlo yöntemi ve kesikli simülasyondan bahsedilen ilk bölümün ardından, günlük yaşama ilişkin örnekler, bekleme hatlarının modellenmesi, stok sistemlerinin simülasyonu gibi uygulamalar ikinci bölümde sunulacaktır.

### 2. Amaçlar
Bu dersi başarıyla tamamlayan öğrencinin;
- simülasyonun kavramsal özellikleri,
- belirli düzeylerdeki simülasyon modelleri,
- rastsallık ve rastsal süreçler,
- simülasyon uygulamaları
- konularında temel bilgiye sahip olması beklenmektedir.

### 3. Konular
I	Simülasyona ilişkin temel bilgiler.  
II 	Rastsal süreçler.  
III	Monte Carlo Simülasyonu.  
IV	Kesikli Sistem Simülasyonu.  
V	Uygulamalar.

### 4. Kaynaklar
Derste, tek bir ders kitabı belirlemek yerine çeşitli kitap ve makalelerden faydalanılmaktadır. Bunlardan bazıları aşağıda listelenmiştir:

- İlter, H. Kemal. Simülasyon ile Modelleme[^1]. (2022). Veri Modelleme ve Veri Analitiği içinde (1. ed., s. 612–653). Nobel Akademik Yayıncılık.
- An Introduction to Management Science: Quantitative Approaches to Decision Making, 14e. D. R. Anderson, D. J. Sweeney, T. A. Williams, J. D. Camm, J. J. Cochran, M. J. Fry, J. W. Ohlmann, Cengage Learning, 2016. ISBN-10: 1111823618 | ISBN-13: 9781111823610.
- Balakrishnan, N., B. Render, and R. M. Stair Jr. 2007. Managerial Decision Modeling with Spreadsheets. Upper Saddle River, New Jersey: Prentice-Hall, Incorporated. ISBN: 013226806X.
- Introduction to Operations Research 8th Ed., McGraw-Hill, 2005, by Hillier, F.S., Lieberman, G.J., ISBN-13 9780073211145.
Applied Management Science: Modeling, Spreadsheet Analysis, and Communication for Decision Making, 2nd Edition, John A. Lawrence, Jr., Barry A. Pasternack, ISBN-13: 9780471391906.
- Yöneylem Araştırması: İşletmecilik Uygulamalı Bilgisayar Destekli Modelleme, 2nd Edition, Siyasal Kitabevi, 2007, Aydın Ulucan, ISBN: 9756325118.

### 5. Slaytlar
Dersler slaytlar yardımıyla işlenmektedir. Derste kullanılan slaytlar, her dersten önce web sitesinde yayınlanmaktadır. Slaytlar dersin ilgili bölümlerini kapsamaktadır. Ders slaytları dersin diğer kaynaklarını tamamlayıcı özelliktedir ve ders notu olarak algılanmamalıdır. Slaytların dersten önce yayınlanmasının nedeni, derste not tutmak isteyen öğrencinin slaytlar üzerine not almasını sağlamak, böylece dersteki etkinliği artırmaktır.

### 6. Araçlar
Derste aşağıdaki araçları kullanılmaktadır. Öğrencinin ilk iki haftada Excel, GitHub ve RStudio için giriş düzeyinde bilgi sahibi olması ve kullanması beklenmektedir.

- [ ] Git. https://training.github.com/downloads/tr/github-git-cheat-sheet
- [x] GitHub. https://githubtraining.github.io/training-manual/book.pdf
- [ ] GitHub Docs. https://docs.github.com
- [ ] R. https://www.r-project.org
- [x] RStudio. https://support--rstudio-com.netlify.app/resources/cheatsheets
- [ ] VS Code. https://code.visualstudio.com
- [x] MS Excel. https://www.microsoft.com/en/microsoft-365/excel
- [ ] Python. https://www.python.org
- [ ] Julia. https://julialang.org

### 7. Notlandırma
Bu ders tasarımında yer alan ve ders notlandırma tablolarının, parametrelerinin, yüzdelerinin ve diğer notlandırma bilgilerinin tamamı öğrencinin bu dersteki akademik performansını değerlendirmek için kullanılmaktadır. Bu derste katalog sistemi kullanılmakta, çan eğrisi (curve) sistemi kullanılmamaktadır. Öğrenciler bu derste topladıkları puanları web sitesinden takip edebilirler. Bu yolla öğrenilen notlarla dersin öğretim elemanının puan listesi arasında fark olursa, öğretim elemanının listesi doğru kabul edilir. Öğrenciler, dönem sonunda kişisel akademik performansını yansıtan bir harf notu alırlar. Bu dersle ilgili ek çalışmalar dersin öğretim elemanı tarafından ayrıca değerlendirilebilir. Dönemin son dersinden sonra yapılan ek çalışmalar notlandırılmaz.

### 8. Notlandırma Kriterleri ve Değerlendirme Aralıkları

Notlandırma kriterleri bu ders için hazırlanmıştır ve öğrenciler harf notlarını aşağıdaki tablodaki çalışmalardan toplamaktadır.


| Çalışmalar | Ağırlık (%) | Puan |
| :--------- | :-----: | :--: |
| Dönem Projesi	| 40	| 40 |
| Okumalar ve Ders tartışmaları	| 20	| 20 |
| Final Sınavı	| 40	| 40 |

| Harf || Aralık	||
| :--: | :--: | :--: | :--: |
| AA | 4.0 | 94 | 100|
| BA | 3.5 | 88 | 93|
| BB | 3.0 | 82 | 87|
| CB | 2.5 | 76 | 81|
| CC | 2.0 | 70 | 75|
| FF | 0.0 | 0 | 69|

### 9. Dönem Projesi
Dönem projesi, öğrencilerin konu ile ilgili uygulama becerilerini artırmayı amaçlayan bir çalışmadır. Dönem içinde işlenen konulara paralel olarak gelişeceği düşünülen proje, bir işletmenin belirli bir durumunun ortaya çıkarılması, problemlerinin tespit edilmesi ve çeşitli önerilerin geliştirilmesine dayanan bir vak’a çalışması olarak hazırlanmalıdır. Projenin nasıl hazırlanacağı ile ilgili ayrıntılı bilgi Proje Açıklamaları dosyasından elde edilebilir. Bu çalışma grup çalışması olarak planlanmıştır, gruplar en fazla 2 kişi olacak şekilde oluşturulmalı ve projeye katkının eşit olması gerekmektedir. Projenin değerlendirme notu proje grubundaki öğrencilerin dönem sonu notuna eklenecek bir puan olarak verilir.

### 10. Okumalar ve Ders Tartışmaları
Ders, öğretim elemanının anlatımı, gösterimi veya yönlendirmesi üzerine işleniyor olsa da, her öğrenci dersteki konularla ilgili sorgulamak, kritik etmek, öneri geliştirmek, iş yaşamındaki uygulamalardan örnekler vermek, sınıf içi tartışmalara katılmak, ödev ve mini sınavlarda performans göstermek ve belirtilen alanlarda okumalar yapmakla sorumludur. Bu sorumluluk dersin belirli bölümlerinde sınıf içi tartışmalara öncülük etmeyi de gerektirir.

### 11. Final Sınavı
Final sınavı, öğrencilerin bilgi birikimlerini uygulamaya dönüştürebilecekleri bir ev ödevi şeklinde verilmektedir. Belirli bir süre sonunda teslim edilmesi gereken çalışmadan elde edilecek puan toplam notun %40’ını oluşturacaktır.

### 12. Sorumluluk ve Akademik Etik
Öğrenciler dersi takip etmek, gerekli çalışmaları yapmak ve sınavlara katılmakla ilgili sorumludur. Öğrenci, ayrıca, derste anlatılsın ya da anlatılmasın, ders programında belirtilen bütün konulardan da sorumludur. Bu derste notlandırma yapılan çalışmalar, aksi belirtilmedikçe, bireysel çalışmalardır. Bir çalışmayı yardımlaşarak yapmakla, başkasıyla aynı çalışmayı teslim etmek ayrı şekilde değerlendirilir.

### 13. Haftalık Program
<sup>! Dönem içinde değişebilir</sup>

| Hafta | Konu  | Slayt | Okuma | Ödev |
| :---: | :---- | :---- | :---- | :--- |
| 1	| **Derse giriş** |
| 2	| **Simülasyona giriş** <br> Simülasyon, bir sisteme ilişkin operasyonun belirli bir zaman süresince çalışan yaklaşık bir taklidi olarak düşünülebilir. Diğer yandan, bir süreci ifade edecek şekilde kullanımı da yaygındır. Bu açıdan bakıldığında, simülasyon, bir sistemin davranışlarının belirlenebilmesi için o sistemin laboratuvar ortamında oluşturulması anlamına gelebilmektedir. |
| 3	| **Temel kavramlar** <br> Simülasyona ilişkin çalışmanın özelliklerine göre farklı sınıflandırmalar yapılabilir. Fiziksel özelliklerine, çalıştırma zamanına, değişkenlerin belirsizlik durumlarına veya simülasyonun modellendiği teknik platforma göre farklı sınıflar kullanılabilir. |
| 4	| **Simülasyon yaklaşımları** <br> Simülasyon yaklaşımları, sistemleri farklı bakış açısıyla incelemek için kullanılan yapısal simülasyon kuramları olarak da adlandırılabilir. Temel özelliklerine bakıldığında bunların, sistemin bileşenleri arasındaki ilişkilerin sistem davranışına etkisinin ele alınmasını sağlayan yaklaşımlar olduğu söylenebilir. |
| 5	| **Rastsal sayı ve rastsal değişken üretmek** <br> Rastsallık, düzensizlik durumunu anlatır. Rastsal süreç ise, sonuçları deterministik olarak açıklanamayan ancak bir olasılık dağılımını takip eden olaylar bütünüdür. İstatistiğin konuları içinde sıklıkla karşılaşılan rastsallık, belirli bir korelasyondan (ilişkiden) yoksun olayları istatistiksel olarak açıklamak için kullanılır. |
| 6	| **Stokastik süreç üretmek** <br> Bu yaklaşım, üzerinde çalışılan sistem veya onun kuramsal dayanağı hakkında bir varsayımda bulunmaz ve yukarıda bahsedilen yapısal simülasyon kuramlarına veya varsayımlarına uymayan durumlar için kullanılır. |
| 7	| **Monte Carlo Simülasyonu** - 1 <br> Monte Carlo simülasyonu, tipik bir tahmin modelinden farklı olarak, bir dizi sabit girdiye bağlı tahmini bir değer aralığına dayalı bir dizi sonucun tahmin edilmesini sağlar. Diğer bir deyişle, Monte Carlo simülasyonu doğası gereği belirsizliğe sahip herhangi bir değişken için olasılık dağılımlarından yararlanarak olası sonuçların bir modelini oluşturur ve minimum ile maksimum değerler arasında farklı bir rastsal sayı kümeleri kullanarak sonuçların tekrar hesaplanmasına izin verir.|
| 8	| **Monte Carlo Simülasyonu** - 2 |
| 9 | **Kesikli sistemlerin simülasyonu** - 1 <br> Kesikli simülasyon (ayrık olay simülasyonu), bir sistemin işleyişinin zaman akışı boyunca birbirinden ayrı (ayrık) olaylar dizisi olarak modellemek için kullanılır. Her olay belirli bir zamanda meydana gelir ve sistemdeki bir durum değişikliğini gösterir. |
| 10 | **Kesikli sistemlerin simülasyonu** - 2 |
| 11 | **İstatistiksel analiz ve geçerliliğin doğrulanması** <br> Bir simülasyon modelinin doğrulanması (validation) genellikle ihmal edilen önemli bir konudur ve “Bir simülasyon modeli gerçek sistemin operasyonlarını ne kadar doğru şekilde yansıtır?” veya “Elde edilen simülasyon sonuçlarının doğru ve anlamlı olduğundan ne kadar emin olunabilir?” gibi sorulara yanıt verilebilmesini sağlar.|
| 12 | **Uygulamalar** |
| 13 | **Uygulamalar** |
| 14 | **Uygulamalar** |
| 15 | **Proje sunumları** |
| 16 | **Proje sunumları** |

[^1]: [Simülasyon, İlter, H. K. 2022.](IZV-502-SIM/blob/main/kaynaklar/simulasyon-preprint.pdf)
